### Kruislings vermenigvuldigen

Hieronder zie je een verhoudingstabel. In iedere verhoudingstabel kun je **kruislings vermenigvuldigen**. De kruisproducten zijn dan gelijk. Zo geldt in onderstaande verhoudingstabel: $2\cdot15=30$ en $3\cdot10=30$ .

![](https://lh6.googleusercontent.com/u4XPku7IAqB_jX9deIdI7655FErhF00EX5AwaeDHFzfGOQYp5okwFHMHNpfwxLJqsbMCTO1NBkoIYnlktyAuC6j27rn4ZOYsZl6QfIfNLFfS0CLip520kpHcPvh6cT5DvSbPR7pP=s0)

In de verhoudingstabel hieronder kun je met kruislings vermenigvuldigen de waarde van $x$ berekenen.

![](https://lh6.googleusercontent.com/unrx8XY7CdEmW9POpc3hnJdmIcmCl1tyWMZSCP8jnpKQxhkchss267UQDo8jcxlunvPJOav3aPysPtua-yYVUYIBHSkov0TRzCkt6DQjHPTRw73n8y9LTIluviAN8Ok4x_38iYxj=s0)

Er geldt: $x=\frac{18\cdot20}{27}=13\frac{1}{3}$ .

  

In de verhoudingstabel hieronder gebruik je kruislings vermenigvuldigen om een vergelijking op te stellen. Je vindt vervolgens de waarde van $x$ door de vergelijking op te lossen.

![](https://lh5.googleusercontent.com/4ybUlDfzxjlCmoGQjPP5T6J3JQffZj6n2oS3LXbNfp-ovR17t12V6T_WYkQ_-nWqaYLxnpiRuR1jYJ3Vio2O_cY7Fq5tZicC7kxfQjs1pinCs0j_x8lhWsww3iYnUa3CN59EdRNg=s0)

Er geldt:

$5(x-6)=3x$ .

$5x-30=3x$ .

$2x=30$ .

$x=15$ .

---

### Verhoudingstabellen met meer dan twee kolommen

![](https://wrts-production.s3.eu-west-2.amazonaws.com/next_content_images/1647869852-b7797d88-2800-420e-9755-5ddb68964f0d)

Hierboven zie je een **parallelprojectie**. Als je in dit figuur de waarde van  $a$  en  $b$ wil berekenen, dan kun je gebruik maken van de verhoudingstabel die je hieronder ziet. Deze heeft meer dan twee kolommen.

| 4 | 5 | 3 |
| --- | --- | --- |
| 2 | $a$ | $b$ |

De waarde van $a$  en  $b$ berekenen je vervolgens door gebruik te maken van kruislings vermenigvuldigen.

  

$a=\frac{5\cdot2}{4}=2\frac12$ .

  

$b=\frac{3\cdot2}{4}=1\frac12$ .

