### Getallenparen

Je kunt de lineaire vergelijking $y=3x+5$ schrijven als $-3x+y=5$ . Je hebt deze vergelijking dan geschreven als een **vergelijking met twee variabelen**.

  

Het **getallenpaar** $(2, 11)$ is een oplossing van $-3x+y=5$ , want: $-3 \cdot2+11=5$ .

  

De **grafiek van een vergelijking met twee variabelen** is ook altijd een rechte lijn. Als je de grafiek wil tekenen, dan moet je altijd eerst een tabel maken. In de tabel zet je twee punten neer. Je gebruikt dan meestal niet $x = 0$  en $x = 2$ , maar $x = 0$  en $y = 0$ . Vervolgens bereken je de bijbehorende waarde van  $y$  en  $x$ en teken je de grafiek. Zie de afbeeldingen hieronder.

| x | 0 | 3 |
| --- | --- | --- |
| y | 2 | 0 |

  

![](https://lh5.googleusercontent.com/u_UKvNwatvPDuwMVNxXHZk578FG1h9ScAsFPe10bjCvnImMWMeqmZDJb0NsdXCv_rsxZW3V7K5aYtIN3W3Hcs4KlaJngUyD5f_RWSxYN3CW0ZRX-HjlDRZ4h64KUzgWbvsqOSwBv=s0)

---

### De formule y = ax + b

Een **lineaire formule** is altijd van de vorm $y = ax + b$ . De *a* is de **richtingscoëfficiënt**, die geeft aan hoeveel je omhoog of omlaag gaat als je naar rechts gaat. Dus als de $a$  gelijk is aan $3$ , dan betekent dat: $1$  naar rechts is  $3$  omhoog. Als de $a \ -4$  is, dan betekent dat: $1$  naar rechts is  $4$  omlaag. De *$b$* geeft aan **waar de grafiek de $y$ -as snijdt**. Als de $b$  gelijk is aan $7$ , dan snijdt de grafiek de $y$ -as in het punt $(0, 7).$

![](https://lh6.googleusercontent.com/IKwgSjxF4MKQ5CbFb2KsYVypYs8xbvHvYV7pXxbrooBpFd-2O_5v3SZyXGFo62tp4tQEMfEvV_RV5g2x_zFHeoBzHJM5vibxj-jw_bwfo8TOULz83YIZVKTuuKAdr17Ap0eYBZoK)

  

Bij het **opstellen van de formule van de lijn** $l$ gebruik je het volgende stappenplan.

1. Stel: $y = ax + b$
2. Zoek twee punten op de grafiek van *$l$* en teken daar een driehoek omheen.
3. $a =\frac{verticaal}{horizontaal}=$ $\frac{-2}{4}$ $=-\frac{1}{2}$
4. Lees de waarde van $b$  af, in dit geval is dat $1$ .
5. Noteer de conclusie: $l$ : $y= -\frac{1}{2}x +1$ $

