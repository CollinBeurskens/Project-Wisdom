### De grafiek van een lineaire formule (3)

Een voorbeeld van een lineaire formule is $y = -3x + 2$ . De **grafiek van een lineaire formule** is altijd een rechte lijn. Als je de grafiek wil tekenen, dan moet je altijd eerst een tabel maken. In de tabel zet je twee punten neer, bijvoorbeeld $x = 0$  en $x = 2$ . Vervolgens bereken je de bijbehorende waarde van y en teken je de grafiek. Zie de afbeeldingen hieronder.

| x | 0 | 2 |
| --- | --- | --- |
| y | 2 | \-4 |

  

![](https://lh4.googleusercontent.com/4JBNxMb0xok4UVVLpNv6R2dnAaev6mwGxyYyae_IA1fKvEY8wrbpkYW_Y2cg_W-tgw_mtyPUXIjdfkm_uX-5o_5luCxirfg0Fs8A36nRSZW_1ZHsxCfW8ORDMQXiiIQp1LKhIuPY)

Om te **controleren** of het punt $A(3, -7)$ op de grafiek van $y = -3x + 2$ ligt, vul je $x = 3$  in in de formule en kijk je of er $y = -11$  uitkomt. Je krijgt dan: $y= -33 + 2 = -7$ , dus dat klopt. Dus het punt $A(3, -7)$ ligt op de grafiek.

---

### De formule y = ax + b

Een **lineaire formule** is altijd van de vorm $y = ax + b$ . De *a* is de **richtingscoëfficiënt**, die geeft aan hoeveel je omhoog of omlaag gaat als je naar rechts gaat. Dus als de $a$  gelijk is aan $3$ , dan betekent dat: $1$  naar rechts is  $3$  omhoog. Als de $a \ -4$  is, dan betekent dat: $1$  naar rechts is  $4$  omlaag. De *$b$* geeft aan **waar de grafiek de $y$ -as snijdt**. Als de $b$  gelijk is aan $7$ , dan snijdt de grafiek de $y$ -as in het punt $(0, 7).$

![](https://lh6.googleusercontent.com/IKwgSjxF4MKQ5CbFb2KsYVypYs8xbvHvYV7pXxbrooBpFd-2O_5v3SZyXGFo62tp4tQEMfEvV_RV5g2x_zFHeoBzHJM5vibxj-jw_bwfo8TOULz83YIZVKTuuKAdr17Ap0eYBZoK)

  

Bij het **opstellen van de formule van de lijn** $l$ gebruik je het volgende stappenplan.

1. Stel: $y = ax + b$
2. Zoek twee punten op de grafiek van *$l$* en teken daar een driehoek omheen.
3. $a =\frac{verticaal}{horizontaal}=$ $\frac{-2}{4}$ $=-\frac{1}{2}$
4. Lees de waarde van $b$  af, in dit geval is dat $1$ .
5. Noteer de conclusie: $l$ : $y= -\frac{1}{2}x +1$ $