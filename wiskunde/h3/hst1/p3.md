### Balansmethode

De **balansmethode** gebruik je om een vergelijking op te lossen. De vergelijkingen die je hiermee op kunt lossen zijn een **eerstegraads vergelijking** of een **lineaire vergelijking**. Beide vergelijkingen hebben een andere naam, maar zijn exact hetzelfde.

  

De balansmethode werkt als volgt: het doel is om de letters aan de ene kant van het $=$ -teken te hebben en de getallen aan de andere kant. Dan kun je uiteindelijk berekenen hoeveel één letter waard is. Hieronder staat een voorbeeldje.

  

$6a + 11 = 4(9-a)$

$6a + 11 = 36 -4a$

$10a + 11 =36$

$10a = 25$

$a = 2,5$

---

### Lineaire vergelijkingen met haakjes

Bij **een vergelijking met haakjes** werk je eerst de haakjes weg, daarna gebruik je het stappenplan van hieronder.

  

Een voorbeeld van **een vergelijking** is $3x+2=6x-4.$ In deze vergelijking noemen we de $x$ een variabele. Bij het **oplossen van een vergelijking** kun je gebruik maken van het volgende stappenplan.

1. Breng alles met een $x$ naar de linkerkant.
2. Breng alle losse getallen naar de rechterkant.
3. Deel door het getal dat voor de $x$ staat.

Bij het oplossen van de vergelijking $3x + 2 = 6x - 4$ werkt dit als volgt:

- $3x + 2 = 6x - 4$
- Als je aan beide kanten $-6x$  doet, krijg je $-3x + 2 = -4$
- Als dan aan beide kanten $-2$  doet, krijg je $-3x = -6$
- Als laatste $:-3$  , geeft $x = 2$

---

### Lineaire vergelijkingen met breuken

Bij **een vergelijking met een** **breuk** moet je eerst de breuk wegwerken, voordat je het stappenplan kunt gebruiken. De vergelijking $\frac{2}{3}x - 6 = \frac{1}{2}x + 4$ los je als volgt op:

- $\frac{2}{3}$ x - 6 = \\frac{1}{2} $x + 4$ .
- Vermenigvuldigen met $6$  geeft  $4x - 36 = 3x + 24$
- Aan beide kanten $-3x$  geeft  $x - 36 = 24$
- Als laatste $+36$  aan beide kanten geeft  $x=60$